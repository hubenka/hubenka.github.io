---
title: Audiokniha
slug: audio
publish: false 
---

Tvorcovia aplikácie na mobil, ktorá umožňuje si zakúpiť trháky beletrie ako audioknihy, strácajú poslucháčov. Prišli preto s myšlienkou minutových upútavok, ktoré sa budú dať prehrať pred zakúpením celej audioknihy. Inšpirovali sa trailermi na filmy, preto musí byť upútavka pútavejšia ako samotná audiokniha. Keďže je kníh veľa, zapojili do tejto úlohy aj vás.

Zvoľte si **úryvok z vašej obľúbenej knihy**, ktorého prečítanie nahlas bude trvať **aspoň 60 sekúnd** (odhadom min. 100 slov). Nahrajte váš hlas pri čítaní vybraného úryvku do počítača – či už priamo cez mikrofón alebo cez smartfón.

V programe Audacity pridajte k nahrávke hlasu vhodný **hudobný podmaz (min. 1 pesnička) a zvukové efekty (min. 3 rôzne efekty)**. Hudobná skladba a efekty musia byť voľne dostupné na internete a opatrené licenciou, ktorá umožňuje úpravu (napr. Public Domain, Creative Commons BY/NC/SA).

**Výsledný zvukový mix** musí mať v celej svojej dĺžke **vyvážené úrovne hlasitosti**. To prinajmenšom znamená zrozumiteľný hlasový prejav bez šumu v popredí, a primerane hlasnú hudbu a efekty v pozadí.

Pošlite **export zvukového mixu (.mp3)**. A tiež **dokument vo Worde (.docx)** (nadpis, autor) s postupom krokov pri úprave (číslované odrážky), zdroje hudby a efektov podľa pravidiel licencie skladby (odrážky), 1 snímku obrazovky celej časovej osi v audacity (obrázok).

**Poznámka:** Môžete použiť aj ľubovoľný iný program na úpravu zvuku, ale musím vám ho vopred odsúhlasiť!

**Pomôcka – zdroje pre hudbu a efekty:**

- [Free Music Archive](https://freemusicarchive.org/)
- [Audionautix](https://audionautix.com/)
- [Incompetech](https://incompetech.com/)
- [Freesound](https://freesound.org/)

---

**Návrh hodnotenia (max. 20 b)**

- 6 b - audio hlasu- výber úryvku, prednes, min. 60 s, import
- 3 b - výber a import hudby
- 2 b - výber a import zvukových efektov
- 3 b - strih zvuku – rozmiestnenie prvkov, efekty
- 2 b - hlasitosti počas trvania mixu
- 1 b - export v mp3
- 3 b - popis vo worde
    - 1,5 b - postup
    - 1 b - zdroje
    - 0,5 b - screenshot