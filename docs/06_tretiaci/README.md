---
title: 3. ročník
slug: 3-rocnik
---

## Multimédia

*Multimédiá sú kombináciou textu, zvuku, grafiky, animácie, interaktivity a videa; podmnožina hypermédií. Sú určené na informovanie a zábavu publika.*

### Fotobanka

- [Google Disk](https://drive.google.com/drive/folders/1tfJHXX2bLNsZm33MQggL4TUIicXuSeIz?usp=sharing)


#### Úloha č.1 - Metadáta

- [Prezentácia o fotografovaní](/slides/digitalna-fotografia.pdf)

Odfotografuj dva predmety (smartfónom alebo fotoaparátom) - jeden v interiéri, jene v exteriéri. Z [EXIF](https://en.wikipedia.org/wiki/Exif) metadát obrázkov vyčítaj v počítači nasledujúce údaje:

- model fotoaparátu,
- formát súboru,
- rozlíšenie (výška x šírka, megapixele),
- ohnisková vzdialenosť objektívu (aj 35mm ekvivalent),
- rýchlosť závierky (resp. expozičný čas),
- clonové číslo,
- ISO (citlivosť snímača).

Porovnaj odčítané veličiny medzi dvoma obrázkami.

Pomôcka: EXIF údaje nájdeš vo vlastnostiach súboru alebo pomocou programu [MediaInfo](https://mediaarea.net/en/MediaInfo)


#### Úloha č.2 - Korekcia jasu a farieb
Nájdi a stiahni si z Fotobanky a priečinku ColorGrading jednu fotku, ktorú budeš upravovať v programe GIMP. 

- Vylepši kompozíciu fotky napr. nástrojmi na obdĺžníkový výber (zachovaj pôvodný pomer strán) alebo otočenia.
- Vylepši fotku zmenou nastavení z ponuky "Farby" (napr. jas, kontrast, farebné vyváženie, sýtosť, krivky). Všímaj si zmeny v histograme obrázka.
- Upravenú fotku vyexportuj vo formáte JPG. Zároveň si ulož projekt GIMPu. 
- Pôvodnú a upravenú fotografiu vzájomne porovnaj.
