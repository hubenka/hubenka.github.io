---
title: Rastrová grafika - Projekt
slug: rastrova-grafika
publish: true 
---

## Fotoreportáž - koláž na plagáte

Umenie vizuálneho rozprávačstva, narozdiel od písaného príbehu, sprostredkúva javy čisto prostredníctom sekvencie obrázkov, bez priamej možnosti zakomponovať doplňujúci text.

### Úloha
Vyber si jednu z ponúkaných tém fotoreportáže, ktorú spracuješ s použitím vyžadovaných postupov a nástrojov.

**Odfotografuj minimálne 4 fotografie**. Tento sled fotiek ako celok vystihne zvolenú tému. Zameraj sa na voľbu **vhodnej kompozície a expozície fotografií**. Ak máš možnosť, tak nastav závierku a clonu, aby si dosiahol/la žiadaný vizuálny efekt.

**Pre každý obrázok realizuj vhodný orez a farebné korekcie** (napr.: jas, kontrast, sýtosť, farbený odtieň, vyváženie farieb a iné). **Sériu fotografií zlož v GIMPe** do jedného výsledného obrázku.

### Témy

1. **Spotrebiteľský reťazec** - komercia je hybateľom spoločnej prosperity, či si to uvedomujeme alebo nie. Predstavuje sa nám cez spôsoby poskytovania tovarov a služieb najčastejšie až v maloobchodných prevádzkách. Zameraj sa buď na celý spotrebiteľský reťazec (napr. od zberu papriky po jej predaj na trhu) alebo len vybranú časť reťazca, napr. podoby predajní na kozmetické služby. *(Kategória témy: Ekonomika)*
2. **Obydlia a bytové domy v Bratislave** - ako v každej obci aj v našom hlavnom meste bývajú obyvatelia v rozmanitých príbytkoch. Kultúrne pamiatky ako Bratislavský hrad, Dóm sv. Martina alebo Most SNP upútajú síce svojou monumentálnosťou, ale netvoria prostredia kde sa odohráva každodenný bežný život. Počuli ste už o stavbách ako sú: Manderlák, Živnostenský dom, Legiodomy, Unitas, Nová doba, paneláky konštrukčného systému ZT alebo developerský projekt Zwirn? Zachyť tebou vybraných podoby bývania v meste z nevšedných pohľadov. ([https://muop.bratislava.sk/dp/id_ktg=1082&archiv=0&p1=7255](https://muop.bratislava.sk/dp/id_ktg=1082&archiv=0&p1=7255), [https://www.pammap.sk/bratislava?view=map](https://www.pammap.sk/bratislava?view=map), [https://www.technospol.sk/wp-content/uploads/2016/04/typy-panelovych-domov.pdf](https://www.technospol.sk/wp-content/uploads/2016/04/typy-panelovych-domov.pdf), [https://www.yimba.sk/mapa](https://www.yimba.sk/mapa)) *(Kategórie témy: História, Architektúra)*
3. **Kontrasty vo verejnom priestore** - ulice, námestia, parky v našom okolí sú každé iné a dajú sa popísať všemožnými vlastnosťmi. Priestranné, stiestnené, moderné, historické, plné zelene, vydláždené, bezpečné, temné, rušné, tiché, s lavičkami, odpudivé, zanedbané a mnohé ďalšie. Nájdi zákutia rozmanitého charakteru a ukáž pestrosť verejného priestoru. ([https://sk.wikipedia.org/wiki/Verejn%C3%A9_priestranstvo](https://sk.wikipedia.org/wiki/Verejn%C3%A9_priestranstvo)) *(Kategórie témy: Urbanizmus)*
4. **Odraz základných emócií** - Radosť, Smútok, Strach, Znechutenie, Hnev, Prekvapenie. Môžeš viacero alebo len jednu v rozmanitých situáciach. Sú to pocity, ktoré pozorujeme na ľudoch okolo seba ale aj niektoré scenérie v nás vyvolávajú tieto emócie. ([https://eduworld.sk/cd/dominika-neprasova/6277/ako-ovplyvnuje-6-zakladnych-emocii-nase-spravanie](https://eduworld.sk/cd/dominika-neprasova/6277/ako-ovplyvnuje-6-zakladnych-emocii-nase-spravanie)) *(Kategórie témy: Psychológia)*
5. **Spolužitie ľudských činností** - Auto čakajúce pred prechodom na chodcu, bežci na hrádzi medzi cyklistami, skejteri medzi kolobežkármi, turisti a domáci v centre mesta, konzum v podobe supermarketou vedľa náboženského svätostánku kostola. Príkladov by sa našlo neúrekom, stačí byť len všímavý. *(Kategórie témy: Sociológia)*
6. **Miniatúrny svet** - v našom okolí je veľa detailov, ktoré si bežne nevšímame a musíme sa pozastaviť, aby sme ich precítili. Rastliny, kvety, drobné zvieratká, ornamenty, a iné drobnosti, ktoré čakajú na svojich objaviteľov. *(Kategórie témy: Makrofotografia)*

### Výsledok
Do úlohy v Edupage odovzdaj v ZIP archíve alebo ako odkaz na Cloudové úložisko:

- číslo a názov zvolenej témy,
- krátky textový popis každého obrázka z koláže (max. 2 vety na obrázok),
- všetky zdrojové (pôvodné) obrázky,
- súbor projektu programu GIMP (XCF) s kartami všetkých upravovaných obrázkov aj ich koláže. (Pri inom programe ako GIMP treba screenshoty realizovaných úprav)
- jeden výsledný vyexportovaný obrázok plagátu v JPG s minimálnym rozlíšením 2000 px v kratšom rozmere.


## Hodnotí sa

- Termín: do 10.11.2025
- Max. počet bodov: 20 b

- 9b - Vizuálny obsah - Vystihnutie názvu a zámeru témy zhotovenými fotografiami. Logická súvislosť medzi fotkami. Vyhotovenie plagátu - koláže z fotografii.
- 7b - Technický postup - Grafické úpravy jednotlivých fotiek. Postup realizácie úprav v programe pre rastrovú grafiku.
- 4b - Práca so súbormi - Kompletnosť odovzdaných výsledkov. Súbory a popisy sú všetky k dispozícii a to len predpísaným spôsobom.

