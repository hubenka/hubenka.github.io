---
title: Excel - projekt
publish: true
---


## Projekt: Excel – Zaniknuté štáty a provincie

Ako bádateľ histórie sa chceš podeliť so svojimi objavmi prehľadným spôsobom. V archívoch si znovuobjavil množstvo listín o starobylých štátoch, ich provinciach a kolóniach. Hodilo by sa to zjednodušene zachytiť do tabuľky, z ktorej vieme potom odvodiť ďalšie súvislosti.

1. **Údaje v tabuľke** *(6 b)*
    - Vytvor hárok v tabuľkovom kalkulátore (napr. Excel alebo LibreOffice Calc). Do tabuľky v hárku zapíš aspoň 10 riadkov. Každý riadok bude obsahovať iný zaniknutý štát aspoň z dvoch rôznych svetadielov. Tabuľka bude mať tieto sĺpce stĺpce (za pomlčkou je príklad):
        - Štát - Pruské kráľovstvo
        - Svetadiel - Európa
        - Hlavné mesto – Berlín
        - Rok založenia - 1701
        - Rok zániku - 1918
        - Počet obyvateľov - 34472509
        - Rok pre počet obyvateľov - 1910
        - Rozloha (km<sup>2</sup>) - 348779
        - Rok pre rozlohu  - 1910
        - Počet vládcov - 9
2. **Vzhľad tabuľky** *(2 b)*: Názvy stĺpcov v hlavičke odlíš od údajov. Tabuľku orámuj. Zošit a hárok zmysluplne pomenuj.
3. **Formátovanie buniek** *(2 b)*: V bunkách tabuľky majú byť číselné údaje napísané ako čísla. Jednotky budú zobrazené v bunkách. Využi najmä vlastný formát.
4. **Vzorce** *(4 b)*: 
    - Vytvor nový stĺpec "Hustota obyvateľstva (obyv./km2)", kde bude vypočítaná hustota zaľudnenia území. Jednotky budú v bunke podľa úlohy č.3. 
    - Vytvor nový stĺpec "Trvanie", kde vypočítaš počet rokov koľko štát existoval.
    - Pre číselné stĺpce, tam kde to dáva logický zmysel spočítaj funkcie: súčet, priemer, minimum, maximum.
6. **Podmienené formátovanie** *(2 b)*:
    - Bunka s názvom svetadielu bude vyfarbená farbou podľa svetadielu s pomocou podmieneného formátovania.
    - Bunka s počtom vládcov bude modrým písmom pri podpriemernom počte vládcov spomedzi všetkých štátov, a fialová v prípade nadpriemerného počtu.
7. **Podmienka** *(1 b)*:
    - Vytvor nový stĺpec "Rovnaký rok", ktorý bude hovoriť o tom, či je rok pre počet obyvateľov rovnaký ako rok pre rozlohu. V bunkách stĺpca bude hodnota ÁNO alebo NIE.
8. **Podmienený výpočet** *(2b)*
    - Vytvor si vedľa menšiu tabuľku, kde pre každý svetadiel bude jeho rozloha. Do nového stĺpca v hlavnej tabuľke "Percento z rozlohy svetadielu" spočítaj koľko zaberá štát z rozlohy svetadielu, na ktorom sa nachádza. 
8. **Graf** *(1 b)*: Zvoľ si vhodný typ grafu. Nezabudni na pomenovanie grafí, osí a prípadne legendu.
    - Počet vladárov podľa štátu.
    - Počet štátov podľa svetadielov.
    
**Riešenie pošli ako súbor s príponou .xlsx alebo .ods do Edupage.** *(max. 20 b)*
