---
title: Seminár
slug: seminar
publish: true
---

## Poslanie voliteľného predmetu

**Seminár z informatiky pre 3. ročník SŠ** (Septima, III.A, IV.BA) kladie dôraz na tímovú spoluprácu a praktické zručnosti s informačnými a komunikačnými technológiami. V predmete predvláda projektové a problémové vyučovanie organizované ako skupinové činnosti. Výtvory žiakov sú hodnotené vzájomne na základe vopred dohodnutých kritérií. Podľa možností bude zaradená pozvaná prednáška alebo exkurzia. Žiaci majú možnosť zapojiť sa do informatických súťaží: Zenit, KSP, OI, Junior Internet, SOČ.

**Seminár z informatiky pre 4. ročník SŠ** (Oktáva, IV.A, V.BA) je zameraný najmä na prípravu žiakov na maturitnú skúšku a vysokoškolské štúdium STEM predmetov. Nosnou činnosťou je samostaná práca v problémovom vyučovaní a logická argumentácia faktov pri ich prezentovaní. Predmet rekapituluje tématické celky z predošlých ročníkoch v nových súvislostiach. Žiaci spoznajú širší spoločenský kontext informatiky a presahy do rozličných odvetví ľudského pôsobenia.

## Oplatí sa prečítať
- [Cieľové požiadavky na vedomosti a zručnosti maturantov z informatiky](https://www.statpedu.sk/files/articles/nove_dokumenty/cielove-poziadavky-pre-mat-skusky/informatika.pdf)
- [Zbierka úloh z programovania](/programovanie/zbierka-uloh/premenne/uvod)
- [Učebnica programovania](https://abcpython.input.sk/)

## Učivo

- rovnako očíslované témy sa odohrajú v rovnakom čase
- časový rozsah (z 66/60 hodín):
    1. 8.september - 15.december (26 hodín)
    2. 6.január - 23.marec (20 hodín)
    3. 30.marec - 25.máj/22.jún (14/20 hodín)

### 3.ročník

- [x] (1) Programovanie - s cieľom odprezentovať svoju vianočnú hru "Sen snehovej vločky"
- [x] (2) Webová stránka - "Školský časopis sa prezentuje na webe"
- [x] (3) Multimédia (video a animácia) - "Inteligencia umelej inteligencie"

### 4.ročník

- [x] (1) Programovanie - typové maturitné úlohy - vzájomné učenie medzi tretiakmi a štvrtákmi
- [x] (2) Teoretické okruhy
    1. Digitalizácia údajov - esej príčin a následkov *(úvaha)* + výpočet veľkosti súboru
    2. Hardvér a softvér -  odpovede na otázky k filmu *(refrerát)*
    3. Počítačová sieť – fiktívny interview s odborníkom ako zvuková nahrávka *(interview)*
    4. Počítačová bezpečnosť - práca s článkom o kybernetickom útoku alebo zraniteľnosti *(INSERT)*
    5. Umelá inteligencia
- [x] (3) Príprava k maturitnej skúške - testovanie
    1. Ústne odpovede k teórii (písomný test s otvorením odpoveďami)
    2. Didaktický test z programovania (45 minút)