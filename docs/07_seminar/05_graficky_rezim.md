## Demonštrácia

- [Učebnica AbcPython - 5.hodina - Súradnice](https://abcpython.input.sk/p05.html)
- [Učebnica AbcPython - 8.hodina - Podprogramy](https://abcpython.input.sk/p05.html)
- Ukážka - 8.hodina / cv.7 v Tkinter

## Cvičenie 

Vyberte si ako dvojica jednu z úloh na programovanie v jazyku Python v grafickom režime s Tkinter. 
Mentor vysvetlí menteemu spôsob riešenia a potrebné programátoské koncepty Pythonu. Mentee aktívne počúva a pýta sa. Na záver mentor vymyslí menteemu adekvátne náročné rozšírenie úlohy, ktoré doprogramuje.

### Úloha A

Napíšte: 
funkcie stvorec(x, y, a, farba), trojuholnik(x, y, a, farba) a domcek(x, y, a=50, farba1='blue', farba2='red'). 
- Funkcia stvorec() nakreslí farebný štvorec s ľavým horným vrcholom na (x, y) a stranou a. 
- Funkcia trojuholnik() nakreslí rovnoramenný trojuholník s ľavým dolným vrcholom v (x, y) so stranou aj výškou a. 
- Funkcia domcek() nakreslí domček pomocou štvorca a trojuholníka.
Otestujte vykreslením 10 domčekov na náhodných pozíciách a vedľa seba


### Úloha B

Napíšte funkcie gula(x, y, r) a snehuliak(x, y, r).
- Funkcia gula() nakreslí biely kruh so stredom (x, y) a s polomerom r.
- Funkcia snehuliak() pomocou troch volaní gula()nakreslí snehuliaka, v ktorom spodná najväčšia guľa má stred (x, y) a polomer r. Stredná má polomer 2/3 veľkej a najmenšia je polovičná strednej. 

Otestujte na bledomodrom pozadí.
napr.
- snehuliak(200, 300, 90)
- snehuliak(400, 200, 45)
- snehuliak(70, 100, 30)



### Úloha C

Vytvorte program, ktorý nakreslí na obrazovke strom s deviatimi, do štvorca 3x3 rozloženými čerešňami na stopkách. Vytvorte funkcie čerešňa a strom.
