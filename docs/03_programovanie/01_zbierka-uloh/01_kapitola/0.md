---
title: Úvod
slug: uvod
publish: true
---

**Premenná** je taká krabička na odkladanie čísel alebo slov, ktoré si potrebujeme zapamätať na dokončenie činnosti. Premenné sa líšia svojim *dátovým typom*. Premenná dostane svoj typ cez *priradenie*, čiže vtedy keď prvýkrát do nej niečo uložíme. Typ hovorí o tom, čo sa vo vnútri premennej nachádza.

Základné stavebné kamene, z ktorých vyskladáme opis zložitejších javov sú:

* **Logická hodnota** (*bool*) - Boolean môže mať len dve hodnoty - pravda (*True*) alebo nepravda (*False*)

* **Celé číslo** (*int*) - Do integer-u ukladáme ľubovoľné kladné a záporné celé čísla (napr. *97*)

* **Desatinné číslo** (*float*) - Líšia sa od celých čísel spôsobom uloženia (napr. *3.14159*)

* **Reťazec** (*str*) - Označujeme ich úvodzovkami alebo apostrofmi a väčšinou predstavujú text napísaný na klávesnici alebo zobrazený na obrazovke. (napr. *"Učím sa programovať!"*)
