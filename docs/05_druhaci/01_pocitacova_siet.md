---
title: Prenosové média
slug: pocitacova-siet
publish: true
---

## Prenosové média
- [Prezentácia](/slides/pocitacove-siete.pdf): snímky č.5 a č.35
- [Typy kabeláže](http://upol.jecool.net/sk/7-sietove-technicke-prostriedky/7-1-prenosove-media-pocitacovych-sieti/)

### Úloha č.1
**Vypíš cez aké rôzne prepojenia** (drôtové aj bezdrôtové) si počítače medzi sebou posielajú správy?
Ku každému médiu (spôsobu prepojeniu) **priraď nosič informácií** z pohľadu fyziky.


## Káble internetu
- [Mapa - Podmorské káble](https://www.submarinecablemap.com/)
- [Mapa - Internet Exchange Point (IXP)](https://www.internetexchangemap.com/)


### Úloha č.2
Preskúmaj mapu podmorských káblov a mapu IXP na internete z odkazov vyššie. Vyber si ľubovoľné mestá na dvoch rôznych svetadieloch, medzi ktorými je najkratšia vzdialenosť cez more alebo oceán. Medzi mestami si dva počítače navzájom vymieňajú správy.  Navrhni najkratšiu trasu pre správy zostavené z IXP a podmorských káblov po trase. **Poznač si navštívené mestá** po ceste, vlastníkov IXP/káblov, prípadne vzdialenosti. 

*(V jednom meste stačí navštíviť jedno IXP. Ďalší "skok" po trase je do najbližšieho mesta v smere najkratšej trasy. Na jednom svetadieli navštív najviac 4 IXP, ostatné medzi zastávky môžeš preskočiť)*


## Kapacita sieťovej linky
- [Diagram topológie siete](https://www.vnet.sk/sk/spolocne/topologia-siete/)
- [Peering (SIX)](https://www.six.sk/)
- [Prepojenie siete v IXP SIX](https://www.six.sk/index.php?page=pripojene_siete)

### Úloha č.3
**Porovnaj prenesené množstvo dát** medzi dvoma rôznymi internetovými spoločnosťami (sieťami) pripojenými do peeringového centra SIX. Porovnávaj iba vlastnosti v týždennom grafe (**Weekly graph**). Porovnanie sprav na základe aspoň troch veličín z grafu.

*Pozn.: Exaktný názov pre sieť pripojenú do peeringového uzla je [Autonómny systém (AS)](https://cs.wikipedia.org/wiki/Autonomn%C3%AD_syst%C3%A9m)*


## Trasovanie správy
- Kde sú miesta po ceste: [https://ipinfo.io/142.250.185.99](https://ipinfo.io/142.250.185.99)
- [Trace route](https://cs.wikipedia.org/wiki/Traceroute) - napr. `tracert google.com`

### Úloha č.4
Zvoľ si jednu doménu webstránky, ktorú navštevuješ (odlišnú od príkladu vyššie). V príkazovom riadku (`cmd.exe`) a s príkazom `tracert` **zisti kade cestuje správa, ktorú pošle tvoj počítač** zvolenej doméne (inému počítaču). Každé miesto na trase má byť zaznačené pomocou názov počítača, IP adresy, mesta, a času cesty od tvojho počítača. 


## Porovnávač internetového pripojenia
- [Telekomunikačný úrad](https://www.teleoff.gov.sk/)
- [Porovnanie](https://porovnavac.teleoff.gov.sk/sk/porovnavac-cien-komunikacnych-sluzieb/)

### Úloha č.5
**Nájdi dve najvýhodnejšie ponuky internetového pripojenia** u teba doma od rôznych firiem (alebo na ľubovoľnej inej adrese). Využi porovnávač od telekomunikačného úradu a potom stránky firiem poskytujúcich internet. Porovnávač má totiž niekedy zastarané informácie o ponuke. Porovnávaj hlavne na základe rýchlosti pripojenia (download/upload), typy prenosového média, a mesačnej ceny.

## Bezdrôtové mobilné siete
- [Mapa pokrytia Telekom](https://www.telekom.sk/mapa)
- [Mapa pokrytia Orange](https://www.orange.sk/onas/mapa-pokrytia/)


### Úloha č.6
Prehliadni si mapy pokrytia mobilným signálom na Slovensku. **Aké sú rozdiely v pokrytí signálom** medzi 2G, 3G, 4G, 5G a z akých technických dôvodov?


